\chapter[Strumenti per i modelli biologici]{Strumenti per lo studio dei modelli di tipo biologico}
\label{sec:ingredientiBioMat}

Esiste una vasta gamma di fenomeni biologici analizzabili matematicamente, come la dinamica delle popolazioni
o l'epidemiologia, e all'aumentare del numero di processi interconnessi presi in considerazione cresce
invariabilmente la complessità matematica dei modelli da analizzare.

In questo capitolo sono riassunti gli strumenti matematici che si incontrano più spesso nella letteratura
specifica per quanto riguarda la dinamica di popolazioni di \emph{Apis}, ed in particolare le sue interazioni
con i patogeni ed altri fattori di stress a cui possono essere esposte le colonie, quali i pesticidi di
origine antropica o la scarsa disponibilità di cibo.

\paragraph{}
I modelli matematici sono dati generalmente sotto forma di sistemi dinamici, \ie di sistemi di equazioni
differenziali del tipo
\begin{equation}
    \diff{}{t} \mathbf{x} = F( \mathbf{x}, t ) \; ,
    \label{eq:sistDin}
\end{equation}
data $F: W \to \R^n$ con $W \subseteq \R^{n+1}$ aperto ed $F$ generalmente supposta abbastanza regolare.

Le equazioni differenziali date sopra, unitamente con le condizioni iniziali $\mathbf{x} (t_0) = \mathbf{x}_0$,
costituiscono un \emph{problema di Cauchy}, ed il Teorema di Esistenza e Unicità garantisce che le sue soluzioni
esistano per ogni condizione iniziale $\mathbf{x}_0$, definite in almeno un intervallo.
\footnote{Cfr.~p.~\pageref{eq:sdcGenerale} in Appendice.}

\paragraph{}
Risultati generali sui sistemi dinamici sono ampiamente disponibili in letteratura e ne diamo un riassunto
nelle appendici~\ref{chap:teoria} e~\ref{chap:floquetTheory}.

In questa sezione ci soffermeremo piuttosto su alcuni strumenti matematici che trovano applicazione nel campo
più specifico della biomatematica, ossia nella modellazione di popolazioni delle specie animali, vegetali
o microbiche.

\paragraph{}
Intorno al XIX secolo le scienze matematiche iniziano a rivolgersi al campo biologico con rinnovato interesse:
Pierre--François Verhulst propone di utilizzare la funzione logistica nel 1838, dopo aver letto il famoso
modello di Malthus.\footcite{malthus1986essay}
La derivazione di Verhulst è correlata anche al modello preda--predatore, pubblicato da Alfred
Lotka nel 1920, che estende la sua applicazione precedente alle reazioni autocatalitiche.

Lo stesso sistema di equazioni viene pubblicato da Vito Volterra nel 1926
\footcite{vito},
che si avvicina all'applicazione della matematica alle scienze biologiche grazie alle interazioni col
biologo marino Umberto D'Ancona.

Negli ultimi due secoli e mezzo sono stati fatti molti progressi in campo matematico e nelle scienze biologiche;
tuttavia, gli studi più recenti lamentano ancora una compartimentazione troppo netta ed auspicano una maggiore
collaborazione tra le scienze matematiche e la ricerca bio-etologica sul campo.

\paragraph{}
Presentiamo in questa sezione alcuni utili strumenti per i sistemi attinenti alla ricerca biomatematica.
Vedremo alcuni oggetti definiti all'epoca di Verhulst, ed argomentazioni più moderne che attorno al principio
del terzo millennio hanno iniziato a combinare lo sguardo matematico con la simulazione numerica,
sfruttando la forza delle macchine di calcolo.

% sections
\input{pezzi/logistic}
\input{pezzi/rispFunz}
\input{pezzi/sir}


