\begin{verse}
\centering
Chi regala le ore agli altri vive in eterno \\
Gli orologi non sono mai andati agli appuntamenti. \\
Si può essere qualcuno semplicemente pensando. \\
La nevrosi è qualche cosa di circoscritto al pube. \\
C’è chi si masturba per non perdere l’orientamento. \\
Il sesso è sempre stato il puntiglio di Dio. \\
Il sesso è sempre stato il grande puntiglio di Dio. \\
Il mio letto è una zattera che corre verso il divino. \\
Si va in manicomio per imparare a morire. \\
Nessuno mi pettina bene come il vento. \\
La pazzia mi visita almeno due volte al giorno. \\
Confondere la merda con la cioccolata \\
è privilegio di persone colte. \\
Sono una piccola ape furibonda. \\
Sono una piccola ape furibonda. \\

La nudità mi rinfresca l’anima. \\
Ho avuto trentasei amanti più iva. \\
Nessuno rinuncia al proprio destino \\
anche se è fatto di sole pietre. \\
I folli sono quelli che resistono agli amori facili. \\
Non ho paura della morte ma ho paura dell’amore. \\
Ogni uomo inventa il suo tipo d’amore. \\
Ci sono giorni che non si staccano dalle pareti. \\
Ci sono notti che non accadono mai. \\
Illumino sempre gli altri \\
ma io rimango sempre al buio. \\
Sono una piccola ape furibonda. \\
Sono una piccola ape furibonda.
\end{verse}
\nopagebreak{\raggedleft\footnotesize (Alda Merini)\par}
