\section{Esperimento A}
\label{sec:esperimentoA}
La simulazione per gli esperimenti descritti in questa sezione utilizza il modello a due compartimenti\footcite{khoury2011}
esaminato nella sezione~\ref{sec:kh11},
definito dalle equazioni~\eqref{eq:kh11h}--\eqref{eq:kh11f} a p.~\pageref{eq:kh11h}, che per comodità
di lettura riportiamo qui sotto:
\begin{align*}
    \dot{H} &= E(H,F)- H \cdot R(H,F)\; , \\
    \dot{F} &= H \cdot R(H,F)  - m \cdot F\; ,
\end{align*}
ove $E(H,F) = L \frac{H+F}{w + H + F}$ rappresenta la schiusa di nuove operaie di nido,
mentre il reclutamento sociale è dato dalla $R(H,F) = \alpha - \sigma \frac{F}{H+F}$.
La dinamica dei compartimenti è illustrata nella figura~\ref{img:kh11diagram} a p.~\pageref{img:kh11diagram}.

\paragraph{}
Tutte le simulazioni sono state svolte mantenendo costanti i seguenti parametri:
\begin{itemize}
    \item il tasso di deposizione della regina $L=2000$;
    \item il tasso massimo di reclutamento $\alpha = \frac{1}{4}$;
    \item il tasso di inibizione sociale $\sigma = \frac{3}{4}$;
\end{itemize}

Per esplorare lo spazio dei restanti parametri, sono state svolte 2304 simulazioni, risolvendo istanze del problema
con parametri e condizioni iniziali scelti come descritto di seguito.

I parametri $m,w$ e la popolazione iniziale $b=H_0 + F_0$ (condizioni iniziali) vengono scelti prima di ogni simulazione,
in modo pseudorandom uniforme in un intervallo specificato dall'utente. La distribuzione uniforme è stata scelta per esplorare estensivamente
lo spazio dei parametri: si noti che invece i dati sperimentali si distribuiscono secondo una normale gaussiana.

La mortalità $m \in \left[ m_-, m_+ \right]$ è stata scelta tra $m_-=0,016$ ed $m_+ =0,7$.

Il parametro $w \in \left[ w_-, w_+ \right]$ regola la risposta funzionale nella schiusa $E$, è
compreso nell'intervallo tra $w_- = 3000$ e $w_+ = 30000$.

\paragraph{}
Le condizioni iniziali sono state riassunte in un solo parametro $b = H_0 +F_0$, anch'esso scelto
in modo pseudorandom uniforme nell'intervallo $\left[ b_-, b_+ \right] = \left[50, 9000\right]$.
Si noti che tale raggruppamento è concettualmente sensato solo per i compartimenti omologhi di un modello.

La soglia di popolazione $b_{thres} = 20$ sotto la quale una colonia si considera ``irreversibilmente perduta''
è utilizzata nell'esperimento descritto nella sottosezione~\ref{sec:fdod}.

\paragraph{}
Il tempo di simulazione è $T=2~\text{anni}$ ed il passo d'integrazione $\Delta t = 1~\text{giorno}$.

Nello spazio dei parametri in figura~\ref{img:param3D}, ogni punto di coordinate $(m,w,b)$
rappresenta la simulazione di una colonia con parametri $m,w$ e condizioni iniziali $b=H_0+F_0$; la dimensione di ogni
punto è proporzionale alla popolazione finale per esprimere visivamente l'esito della simulazione.

Per tutti i grafici in questa sezione (esclusa la figura~\ref{img:kh11expA24}), l'interpretazione del colore dei
\emph{datapoint} è la stessa della figura~\ref{img:param3D}.
\begin{figure}[!h]
    \centering
    \includegraphics[keepaspectratio,width=\textwidth]{img/k11EA2-parameterSpace3D}

    \caption[Esperimento A2, spazio dei parametri.]{Ogni punto $(m,w,b)$ corrisponde ad una simulazione effettuata
        coi parametri $m,w$ e popolazione iniziale $b$. La dimensione del punto rappresenta la popolazione finale
        $H(T)+F(T)$ raggiunta al termine della simulazione, compresa tra 100 e $10^5$ operaie.

        Il colore rappresenta la quantità $\alpha w - L$, che è una misura di quanto la condizione~\eqref{eq:cond6b}
        sia soddisfatta o meno nella simulazione corrente. (Cfr.~p.~\pageref{par:interpretationCond6b} per una interpretazione quantitativa.)
    }
    \label{img:param3D}
\end{figure}

Nella proiezione dello spazio dei parametri sul piano $mb$ (figura~\ref{img:param2D}) possiamo confermare empiricamente
che in questo semplice modello il parametro $m$ influenza definitivamente le capacità di sopravvivenza della colonia;
gli altri parametri determinano il valore del punto di equilibrio nella popolazione.
\begin{figure}[!h]
    \centering
    \includegraphics[keepaspectratio,width=\textwidth]{img/k11EA2-parameterSpace2D}

    \caption[Esperimento A, proiezione dello spazio dei parametri.]{Il diagramma a dispersione della
        figura~\ref{img:param3D} proiettato sul piano $mb$.}
    \label{img:param2D}
\end{figure}

In questo modello particolarmente semplice, la popolazione iniziale \emph{non influenza} l'esito finale della colonia;
in effetti il punto di equilibrio (cfr. sezione~\ref{sec:kh11}, Proposizione~\ref{teo:exUniqFstarPos}) è determinato
soltanto dai parametri.

\paragraph{}
Nelle sottosezioni che seguono sono esaminati i dati risultanti dalle simulazioni appena descritte.

\subsection{Rapidità di estinzione e mortalità}
\label{sec:fdod}
Per valutare la rapidità e la gravità con cui una colonia si estingue in presenza di un alto tasso di
mortalità nel comparto bottinatrici, definiamo il \emph{FDOD (First Day Of (colony) Death)} come
$$\text{FDOD} \coloneq \min \left\{ t \geq 0 \st H(t) + F(t) < b_{thres} \right\} \; .$$

Il risultato di questa analisi è illustrato in Figura~\ref{img:kh11expA21}: ogni punto blu di coordinate $(x,y)$
rappresenta una simulazione del modello con mortalità $m=x$: la corrispondente popolazione
della colonia è scesa sotto la soglia $b_{thres}$ al giorno $y$ per la prima volta.
\begin{figure}[!h]
    \centering
    \includegraphics[keepaspectratio,width=0.98\textwidth]{img/k11EA2-fdodVSm}

    \caption[Esperimento A, \emph{FDOD} vs. mortalità.]{Il \emph{FDOD} degli alveari che muoiono entro i due anni,
        contro il tasso di mortalità. Con fit lineare.

        La dimensione del punto rappresenta qui la popolazione iniziale $b$.
    }
    % OSS: non ci sono i punti (colore) per cui cond6b è falsa, pché divergono

    \label{img:kh11expA21}
\end{figure}

\paragraph{}
Si può osservare che se il tasso di mortalità è contenuto ($m< \hat{m}$ con $\hat{m} \approx 0.4$),
la colonia sopravvive con successo. % pché mancano i datapoint a sinistra

Quando invece il tasso di mortalità è eccessivo, le famiglie di \emph{Apis} muoiono
ad un ritmo proporzionalmente accelerato, ed
il tempo di sopravvivenza dell'alveare si riduce in funzione della mortalità (che nel modello innesca un reclutamento
precoce delle operaie di nido verso il compartimento delle bottinatrici), e neanche le famiglie (inizialmente) più numerose
riescono a superare una o due stagioni di raccolta.

\paragraph{}
Se da un lato la popolazione iniziale non determina affatto il destino della colonia, dall'altro un effetto
catturato con successo da questo semplice modello è che la numerosità iniziale delle api permette alle colonie
di resistere più a lungo, anche negli scenari in cui la morte è inevitabile.

\subsection{Popolazione iniziale e finale}
In figura~\ref{img:kh11expA22} è mostrato su scala logaritmica il risultato delle simulazioni, con la popolazione
iniziale $b=H(0)+F(0)$ in ascissa e la popolazione finale $H(T)+F(T)$ in ordinata.
\begin{figure}[!h]
    \centering
    \includegraphics[keepaspectratio,width=0.98\textwidth]{img/k11EA2-fpopVSipop}

    \caption[Esperimento A, popolazione finale vs. Popolazione iniziale.]{Esperimento A, popolazione finale vs.
        Popolazione iniziale. I triangoli rappresentano le simulazioni per cui la condizione~\eqref{eq:cond6b} è falsa,
        mentre per i cerchi è vera.

        La dimensione di ogni punto è proporzionale alla mortalità $m$.
    }

    \label{img:kh11expA22}
\end{figure}

Il modello considerato è abbastanza predittivo ed in linea con le osservazioni sugli apiari in campo, purché si
utilizzino misure accurate o quantomeno stime ragionevoli dei parametri da impiegare.%
\footnote{Cfr. p.~\pageref{par:interpretationCond6b} e segg. a chiusura della sezione~\ref{sec:kh11}.}

I \emph{datapoint} col triangolo indicano le simulazioni per cui la condizione~\eqref{eq:cond6b} è falsa: si
osservi che la popolazione corrispondentemente diverge irragionevolmente, anche per condizioni iniziali
relativamente sfavorevoli (\ie basse numerosità iniziali).%
\footnote{Si veda il paragrafo dedicato all'interpretazione della condizione~\eqref{eq:cond6b}
a p.~\pageref{par:interpretationCond6b}.}

\paragraph{}
Come confermano gli apicoltori\footcite{privFDL,privFPan,meccanica},
la ``forza'' di un alveare (genericamente intesa come la numerosità della popolazione)
sostiene meglio e più a lungo la famiglia attraverso gli stress ambientali;
ma alveare -- seppur molto popoloso -- che incontri continuativamente avversità troppo intense (ad es. attacchi da
molteplici patogeni) necessita di un intervento umano per non soccombere.

\subsection{Popolazione finale e w}
Per studiare la relazione tra la ``efficienza'' di una colonia nella combinazione delle attività foretiche e di
cura della covata (ingresso di nuovi individui nel comparto $H$ delle operaie di nido),
si consideri il grafico in figura~\ref{img:kh11expA23}: ogni \emph{datapoint} alle coordinate $(x,y)$ rappresenta
una simulazione con parametro $w=x$ e popolazione finale $N(T)=y$; ricordiamo che in questo esperimento il
tempo di ogni simulazione è $T=2~\text{anni}$.
\begin{figure}[!h]
    \centering
    \includegraphics[keepaspectratio,width=0.98\textwidth]{img/k11EA2-finpopVSw}

    \caption[Esperimento A, popolazione finale vs $w$.]{Esperimento A, popolazione finale contro $w$.
        I triangoli rappresentano le simulazioni per cui la condizione~\eqref{eq:cond6b} è falsa,
        mentre per i cerchi è vera.

        La dimensione di ogni punto è proporzionale alla mortalità $m$.
    }
    \label{img:kh11expA23}
\end{figure}

Il gradiente di colore orizzontale nella figura~\ref{img:kh11expA23} è dovuto al fatto che in $\alpha w - L$ i
parametri $\alpha, L$ vengono mantenuti costanti attraverso le simulazioni.

\paragraph{}
Il parametro $w$ compare nell'equazione~\eqref{eq:eclos} e nella risposta funzionale
(Holling di tipo~II\footnote{Cfr. sezioni~\ref{sec:rispFunz} e~\ref{sec:eclos}.})
modula la schiusa delle api adulte con il tasso di ovideposizione $L$ della regina; come
affermato dagli stessi autori del modello\footcite[2]{khoury2011}, senza informazioni aggiuntive è ragionevole
proporre che il tasso di schiusa delle uova (deposte 21 giorni prima) approcci $L$ dal basso per $N(t) \to \infty$,
in modo liscio.

Come già discusso nelle sezioni~\ref{sec:rispFunz} e~\ref{sec:eclos}, il parametro $w$ è l'inverso del tasso di
attacco nella risposta funzionale della schiusa al numero di operaie (di casa e di campo) disponibili nell'alveare.

Nella figura~\ref{img:kh11expA23} si può osservare che il parametro $w$ impatta in ogni caso il destino di un
alveare simulato, e che per alti valori di $w$ (\ie famiglie ``inefficienti'' nella cura della prole) gli altri
fattori ambientali (\ie la mortalità $m$) influiscono progressivamente sempre di più sulla
numerosità della popolazione finale.


\subsection{Soglie di mortalità}
\label{ssec:simSoglie}
Il risultato fondamentale che accompagna il modello di~\citeauthor{khoury2011}\footcite{khoury2011},
precisato e dimostrato nella
Proposizione~\ref{teo:esistenzPosF} (p.~\pageref{teo:esistenzPosF}), fornisce le condizioni affinché esista un
equilibrio positivo.

In teoria, mantenere i parametri calcolati a partire dalle misure dirette sul campo
entro i limiti ivi stabiliti, dovrebbe consentire di garantire la sopravvivenza di una colonia in apiario.

\paragraph{}
Nella figura~\ref{img:kh11expA24} è mostrato il grafico delle soglie di mortalità $m_1^*$ (in blu) ed
$m_2^*$ (in verde) stabilite nella proposizione~\ref{teo:esistenzPosF}.
Gli altri punti alle coordinate $(x,y)$ sono simulazioni con parametri $w=x$ ed $m=y$, in cui il gradiente
di colore rappresenta la popolazione finale $N(T)$ raggiunta dalla colonia.

\begin{figure}[!h]
    \centering
    \includegraphics[keepaspectratio,width=0.98\textwidth]{img/k11EA2-mistarVSw}

    \caption[Esperimento A, soglie di mortalità]{Previsioni del modello per $m_1^*$ (in blu) ed $m_2^*$ (in verde).
        Gli altri punti sono le simulazioni con parametri $(w,m)$ ed il gradiente di colore rappresenta la popolazione
        finale raggiunta dalla colonia.
    }

    \label{img:kh11expA24}
\end{figure}

La linea tratteggiata delimita la regione del parametro $w$ per cui la condizione~\eqref{eq:cond6b} è vera (a destra),
in cui la popolazione di api si stabilizza ad un equilibrio positivo per mortalità $m$ superiori ad $m_1^*$
(altrimenti la popolazione diverge) ed inferiori ad $m_2^*$ (altrimenti la colonia si estingue).
Si noti che quando la~\eqref{eq:cond6b} diventa falsa, la soglia $m_2^*$ funge
da limite \emph{inferiore} alla mortalità, come affermato nella proposizione~\ref{teo:esistenzPosF}.

\paragraph{}
Questa conferma sperimentale ci consente di assimilare definitivamente i casi 2 e 3 della
proposizione~\ref{teo:esistenzPosF}, e di considerare solamente il caso 1 come regione di parametri ammissibile
per questo modello -- e successivi, più raffinati -- per descrivere efficacemente le reali colonie di \emph{A.~mellifera},
sia allo stato selvatico che in allevamento.
